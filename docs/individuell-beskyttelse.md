## Що таке індивідуальний захист?

Якщо ви не підпадаєте під колективний захист, ви можете подати заяву про надання вам притулку (індивідуального захисту). Норвезька влада в особі UDI розглядає в індивідуальному порядку, чи відповідаєте ви критеріям визнання вас біженцем, та можливості отримання вами притулку в Норвегії. 

Щоб отримати притулок, необхідно виконати умови визнання біженцем. Біженцем визнається той, хто обґрунтовано побоюється стати жертвою переслідування за расовою, релігійною, національною ознакою, через належність до певної соціальної групи або через політичні переконання. Біженцями також можуть бути визнані особи, яким загрожує небезпека зазнати жорстокого поводження, смертної кари або тортур у разі повернення на батьківщину.

Ці умови викладені в [Utlendingsloven. Kapittel 4](https://lovdata.no/dokument/NL/lov/2008-05-15-35/KAPITTEL_4), і засновані на [конвенції ООН про статус біженців](https://zakon.rada.gov.ua/laws/show/995_011#Text). Особа, кваліфікована як біженець, отримує статус біженця – міжнародно визнаний статус. 

## Розгляд за _дублінською_ процедурою

Коли Норвегія просить іншу європейську країну розглянути прохання про надання притулку відповідно до Дублінської угоди, це так само називається дублінська процедура. 

Згідно з Дублінською угодою, заява про притулок має бути розглянута першою країною Дублінської угоди, до якої прибуває прохач притулку. Якщо прохач притулку звертається за захистом до іншої країни Дубліна, його може бути відправлено назад до країни, яка вже розглянула його заяву або яка відповідатиме за її розгляд. 

Детально про Дублінську угоду на сайті UDI: 

- [Cooperation under the Dublin Regulation](https://www.udi.no/en/word-definitions/cooperation-under-the-dublin-regulation/)
- [Information for those who are in the Dublin procedure](https://www.udi.no/en/important-messages/information-for-those-who-are-in-the-dublin-procedure/) 


## Розгляд у Норвегії 

Якщо ваша заява про притулок не підпадає під Дублінську процедуру, ваша заява буде розглянута в Норвегії.  

__Враховуйте, що:__

- Розгляд заяви про надання індивідуального захисту в Норвегії триває значно довше, ніж розгляд колективного захисту. Виходячи з останніх заяв UDI, було розпочато перший раунд інтерв'ю для тих, хто очікує на індивідуальний захист. Разом з цим [було знову введено обов'язок](https://www.udi.no/aktuelt/individuell-behandling-av-asylsoknader-fra-ukraina/) покинути Норвегію у разі отримання відмови - звичайна практика, що раніше не застосовувалася до українців. У даному контексті введено поняття [безпечних областей в Україні](https://www.udiregelverk.no/rettskilder/udi-retningslinjer/udi-2024-004/#6.6._Internflukt)
- На даний момент є лише 3 громадян України, які отримали індивідуальний захист. За статистикою за [2025 рік](https://www.udi.no/statistikk-og-analyse/statistikk/asylvedtak-etter-statsborgerskap-og-utfall-2025/),  [2024 рік](https://www.udi.no/statistikk-og-analyse/statistikk/asylvedtak-etter-statsborgerskap-og-utfall-2024/), [2023 рік](https://www.udi.no/statistikk-og-analyse/statistikk/asylvedtak-etter-statsborgerskap-og-utfall-2023/), [2022 рік](https://www.udi.no/statistikk-og-analyse/statistikk/asylvedtak-etter-statsborgerskap-og-utfall-2022/) є також одне рішення про надання тимчасової посвідки на проживання в Норвегії до досягнення ними 18-річного віку (EMA begrenset) - це рішення є _відмовою_ у наданні індивідуального захисту. Статистика за 2024-й рік вказує на одне позитивне рішення щодо надання індивідуального захисту (konvensjonsflyktning).  
Cтатистика за 2025-й рік вказує на ще два позитивних рішення щодо надання індивідуального захисту _з гуманітарних міркувань_. Це не окремий вид індивідуального захисту, скоріше даний не через переслідування в країні громадянства, а через ці самі міркування. Детальніше про існуючу практику можна прочитати в [UDI 2022-004 Midlertidig kollektiv beskyttelse til personer fordrevet fra Ukraina], а також [тут](https://www.une.no/aktuelt/arkiv/2025/oppholdstillatelse-pa-humanitart-grunnlag/).
- На час розгляду заяви, ви не маєте право працювати. Однак ви можете [подати заяву про отримання тимчасового дозволу на роботу](https://udi.no/en/have-applied/protection-asylum/can-you-work/). На даний момент розгляд заявки починається тільки після першого інтерв'ю з UDI. Між поданням заяви про індивідуальний захист та першим інтерв'ю з UDI зазвичай минають місяці (іноді – роки).
- Як правило, на час розгляду заяви, у вас забирають паспорт.
- Ви не можете виїжджати з Норвегії під час розгляду заяви про надання індивідуального захисту.
- Якщо ви відмовитеся від своєї заяви про надання притулку, ви можете подати на будь-який інший тип дозволу, але це буде пов'язано зі стандартним набором правил подання заяви залежно від типу дозволу, на який ви подаєтесь.
[Не завжди ви можете подавати заяву про видачу всіх видів дозволів, перебуваючи на території Норвегії](https://udi.no/uk/information-ukraine-and-russia/situation-in-ukraine/stay-in-norway/protection-asylum-in-norway/if-you-do-not-meet-the-requirements-for-collective-protection/#link-31644). Простіше кажучи, подання заявки на робочий (faglært) ВНЖ може передбачати ваш виїзд з Норвегії, перш ніж UDI почне її розгляд.

Для отримання більше інформації, рекомендується вивчити інформацію на сайті UDI, у тому числі джерела, перераховані нижче. 

## Джерела розділу "Індивідуальний захист" :material-book-outline:

Законодавство

- [Utlendingsloven § 28. Oppholdstillatelse for utlendinger som trenger beskyttelse (asyl)](https://lovdata.no/lov/2008-05-15-35/§28)
- [UDI 2022-004 Midlertidig kollektiv beskyttelse til personer fordrevet fra Ukraina]
- [UDI 2014-001 Behandling av saker omfattet av Dublinforordningen](https://www.udiregelverk.no/rettskilder/udi-retningslinjer/udi-2014-001/)

Офіційні сайти

- [Інформаційна сторінка UDI щодо індивідуального захисту](https://www.udi.no/uk/information-ukraine-and-russia/ukraine/waiting-for-a-decision/individual-protection/)
- [Protection (UDI)](https://udi.no/en/have-applied/protection-asylum/)
- [Dublin-samarbeidet (UDI)](https://www.udi.no/ord-og-begreper/dublin-samarbeidet/)
- [Infformasjon til søkere som er i Dublin-prosedyre (UDI)](https://www.udi.no/viktige-meldinger/informasjon-til-deg-som-er-i-dublin-prosedyre/)
- [Dublin-saker - Utlendingsnemda (UNE)](https://www.une.no/sakstyper/dublinsaker/)
- [Beskyttelse/Asyl - Utlendingsnemda (UNE)](https://www.une.no/sakstyper/beskyttelseasyl/)
- [Практика розгляду заявок про індивідуальний захист для громадян України](https://www.udiregelverk.no/rettskilder/udi-retningslinjer/udi-2024-004/)
- [Практика розгляду заявок про індивідуальний захист з гуманітарних міркувань (стаття UNE)](https://www.une.no/aktuelt/arkiv/2025/oppholdstillatelse-pa-humanitart-grunnlag/)