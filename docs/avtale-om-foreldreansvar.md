---
hide:
  - toc
---

[TOC]

# :material-human-male-child:{ .lg .middle } Реєстрація батьківської відповідальності

## Навіщо потрібна реєстрація батьківської відповідальності?

У Норвегії Ви повинні мати офіційно зареєстровану батьківську відповідальність ([_foreldreansvar_](https://www.skatteetaten.no/person/folkeregister/fodsel-og-navnevalg/barn-fodt-i-utlandet/foreldreansvar-for-barn-fodt-i-utlandet/)). Це надає Вам право приймати важливі рішення за Вашу дитину.

Батьківська відповідальність може бути у одного з батьків або у обох. Щоб зареєструвати спільну відповідальність, обидва батьки мають проживати у Норвегії.

Якщо батьківська відповідальність не зареєстрована, можуть виникнути труднощі: Ви не зможете отримати лікі, що виписані для дитини, оформити переїзд дитини, відкрити банківський рахунок або замовити картку для дитини, обрати для неї школу або отримати доступ до її медичної інформації через Helsenorge.

## Як перевірити наявність батьківської відповідальності?

Щоби перевірити наявність батьківської відповідальності онлайн, Вам потрібен електронний ідентифікатор особистості MinID, BankID або Buypass ID. Інформацію про батьківську відповідальність Ви знайдете у національному реєстрі населення (Folkeregisteret).

1. Зайдіть на сайт Skatteetaten, оберіть «Folkeregister», потім «Mine opplysninger i Folkeregisteret».

2. Після входу натисніть на розділ “Familie” (Семья), щоб побачити інформацію про сімейний стан та дітях. Ви побачите дані, як на скріншоті нижче.

3. У прикладі нижче показано одного з батьків з двома дітьми. Батьківська відповідальність зареєстрована лише на одну дитину. У дітей, на яких є батьківська відповідальність, ім’я та дата народження виділені синім кольором. Якщо Ви натисните на ім’я дитини, відкриється додаткова інформація. Якщо відповідальності немає, ім’я і дата народження будуть відображатись чорним кольором.

    ![Skatteetaten](assets/skatteetaten-foreldreansvar-1.jpg){: style="width:350px"}

4. При перегляді додаткової інформації про дитину у полі «Foreldreansvar» буде вказано Ja, якщо у Вас є батьківська відповідальність за цю дитину.

    ![Skatteetaten](assets/skatteetaten-foreldreansvar-2.jpg){: style="width:350px"}

## Батьківська відповідальність вказана як “невідома”

Якщо у Folkeregisteret Ваша батьківська відповідальність вказана як “невідома”, Вам потрібно зареєструвати батьківську відповідальність. Skatteetaten може також відправити Вам листа з проханням надати інформацію про батьківську відповідальність.

Батьківська відповідальність буде вказана як “невідома”, якщо Ви не є у шлюбі або якщо тільки один з батьків переїхав до Норвегії з дитиною і немає документів, які підтверджують батьківську відповідальність.

Якщо Ви перебуваєте у шлюбі та приїжджаєте до Норвегії разом з другим з батьків, Вашу батьківську відповідальність зазвичай реєструють як спільну у Folkeregisteret, коли Ви отримуєте колективний захист. У цьому випадку Вам не потрібно робити додаткових дій. Однак можливі винятки, тому що все залежить від інформації, яку міграційна служба  (UDI) передає до Skatteetaten.

Skatteetaten може також надіслати вам листа з проханням надати інформацію про батьківську відповідальність.

??? info "Приклад листа (англійською)"

    ![Avtale om foreldreansvar](assets/manglende-foreldreansvar-eng.jpg){: style="width:600px"}

## Що потрібно надати для реєстрації батьківської відповідальності?

Один з наступних документів:

- Заповнена угода про батьківську відповідальність (див. докладніше нижче).
- Рішення UDI про те, хто несе батьківську відповідальність.
- Рішення норвезького суду про розподіл батьківської відповідальності.
- Рішення суду країни, яка є учасником Конвенції Ради Європи або Гаазької конвенції. Україна входить до обидвох конвенцій.

## Угода про батьківську відповідальність

Для реєстрації батьківської відповідальності, Вам потрібно оформити угоду про батьківську відповідальність.

Завантажити бланк угоди про батьківську відповідальність (норв. avtale om foreldreansvar) можна тут:

[Agreement for parental responsibility (regjeringen.no)](https://www.regjeringen.no/en/find-document/dep/BLD/skjema/skjema-2/agreement-for-parental-responsibility/id437436/){ .md-button }

Бланк форми потрібно роздрукувати та заповнити від руки розбірливим почерком. 

Далі пояснимо, як правильно заповнити форму.

### Якщо в Норвегії лише один з батьків

Батьківська відповідальність не може бути зареєстрована на того з батьків, хто не знаходиться у Норвегії. Якщо один з батьків не проживає у країні, оформити спільну батьківську відповідальність не можна (див. [Barnelova § 39](https://lovdata.no/lov/1981-04-08-7/§39)). У такому випадку Ви можете оформити угоду про батьківську відповідальність тільки на того з батьків, який перебуває у Норвегії.

Бланк угоди про батьківську відповідальність складається з трьох частин (див. ілюстрацію нижче). У першій частині вказуються дані про дитину: повне ім’я, адреса та національний ідентифікаційний номер (fødselsnummer), якщо його вже отримано на момент заповнення.

Далі йдуть частини 1 та 2; їх пронумеровано. Частина 1 призначена для оформлення спільної батьківської відповідальності (про це буде у наступному розділі). Якщо у Норвегії знаходиться лише один за батьків, Вам потрібно заповнити частину 2 – це угода про одноосібну батьківську відповідальність.

![Avtale om foreldreansvar](assets/avtale-om-foreldreansvar-alene.png){: style="width:600px"} 

Перший рядок у другій частині призначено для того з батьків, який буде нести батьківську відповідальність. Другий рядок – для того з батьків, хто не буде мати відповідальності (наприклад, якщо перебуває за кордоном). Якщо батько дитини, наприклад, в Україні, то буде потрібен його підпис. Якщо батьки розлучені, необхідно буде надати документи, які підтверджують, що в Україні опіка оформлена на мати.

До анкети потрібно додати копії дійсних посвідчень особи батьків (паспорт), свідоцтво про народження дитини та, за необхідністю, інші документи (наприклад, свідоцтво про шлюб, судові рішення). Іноді може вимагатися апостиль на деякі з цих документів, тому краще оформити його заздалегідь.

Якщо одного з батьків (наприклад, батька) позбавлено батьківських прав за рішенням суду в Україні, то зазвичай вимагають надати оригінал судового рішення українською мовою з апостилем, а також переклад рішення на англійську або норвезьку мову.

### Якщо обидва батьки перебувають у Норвегії

На відміну від угоди про одноособову батьківську відповідальність, потрібно заповнити частину 1 бланку (а не частину 2).

У верхньому рядку частини 1 вказується дата та місце підпису (наприклад: Oslo, 03.02.2024). У другому та третьому рядках вказується повні імена обох батьків та їхні fødselsnummer (якщо він є).

## Адреса, куда надсилати угоду про батьківську відповідальність

Заповнена угода разом з документами надсилається звичайно поштою за адресою:

!!! info ""
    <pre>
    Skatteetaten
    Postboks 9200 Grønland
    0134 Oslo
    </pre>

## Скільки часу займає реєстрація батьківської відповідальності?

Після отримання угоди про батьківську відповідальність, час обробки справи складає 10 тижнів. Вам буде надіслано підтвердження, якщо батьківську відповідальність буде змінено на підставі угоди між батьками. Актуальні терміни обробки справи можна подивитися на сторінці [Saksbehandlingstider](https://www.skatteetaten.no/kontakt/saksbehandlingstider/).

Якщо для реєстрації не буде вистачати документів, з Вами зв’яжуться.


## Змінити батьківську відповідальність у електронному вигляді

_Змінити_ батьківську відповідальність у електронному вигляді можна, якщо:

- У Вас вже є зареєстрована батьківську відповідальність на дитину,
- Обидва батьки знаходяться у Норвегії та мають fødselsnummer (національний ідентифікаційний номер),
- у Вас є електронний ідентифікатор особистості MinID, BankID або Buypass ID.

Змінити батьківську відповідальність можна на [сайті Folkeregisteret](https://skatt.skatteetaten.no/web/minfolkeregisterside/?opprett=foreldreansvar).

## Джерела :material-book-outline:
>
> Законодавство
>
> [Barnelova. Kapittel 5. Foreldreansvaret og kvar barnet skal bu fast](https://lovdata.no/dokument/NL/lov/1981-04-08-7/KAPITTEL_6#KAPITTEL_6)
> 
> Офіційні веб-сайти
>
> - [Foreldreansvar (Skatteetaten)](https://www.skatteetaten.no/person/folkeregister/fodsel-og-navnevalg/foreldreansvar/)
> - [Foreldreansvar for barn født i utlandet (Skatteetaten)](https://www.skatteetaten.no/person/folkeregister/fodsel-og-navnevalg/barn-fodt-i-utlandet/foreldreansvar-for-barn-fodt-i-utlandet/)
> - [Foreldreansvar (regjeringen.no)](https://www.regjeringen.no/no/tema/familie-og-barn/innsiktsartikler/foreldreskap/foreldreansvar/id749199/)
