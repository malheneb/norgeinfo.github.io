# :house:{ .lg .middle } Житло та тимчасове розміщення


## Розміщення в пункті прийому біженців (mottak)

Норвегія надає розміщення в пункті прийому біженців (asylmottak). Щоб отримати місце та фінансову підтримку на час розгляду заяви про колективний захист, потрібно зареєструватися в [:octicons-arrow-right-24: національному центрі реєстрації біженців, розташованому в муніципалітеті Råde](kollektiv-beskyttelse.md/#registrering).

При зверненні до національного центру реєстрації вам нададуть тимчасове розміщення зі спальним місцем та харчуванням у критому наметовому таборі. Зазвичай проживання там триває до 21 дня (за винятком святкових днів). Потім вас направлять до пункту прийому біженців.

Спочатку після прибуття до реєстраційного центру ви потрапляєте до зони очікування. Там ви чекаєте на свою чергу. У центрі вас зареєструють, візьмуть відбитки пальців та проведуть бесіду з імміграційною поліцією. Вам нададуть спальне місце та нову постільну білизну. Якщо місць не вистачить, вас розмістять в іншому місці. Вам повідомлять, як буде у вашому випадку.

__Див. також:__ [Що відбувається під час мого перебування в Національному центрі реєстрації?](https://www.udi.no/uk/information-ukraine-and-russia/ukraine/apply-for-protection/i-am-in-norway-applying-from-norway/#link-34929)

З реєстраційного центру вас направлять до пункту прийому біженців (mottak), який може знаходитись у будь-якій частині Норвегії. Ви не можете вибрати місце розміщення. Переїзд здійснюється літаком, автобусом або поїздом.

Пункт прийому біженців розрахований на велику кількість людей, але сім'ї розміщуються разом в одній кімнаті чи приміщенні. Тип житла може відрізнятися. У деяких місцях надається 4-разове харчування, в інших — мешканці готують самі та одержують гроші на продукти.

Час перебування в пункті прийому біженців зазвичай становить від одного до восьми місяців, але офіційних термінів немає. Все залежить від індивідуальної ситуації та пошуку житла для вас у комуні.

__Див. також__: [Ласкаво просимо в центр термінового розміщення](https://udi.no/globalassets/ukrainasituasjonen-inkl-russlandinfo/velkommen-til-akuttinnkvartering-revisjon-ukr.pdf)

Як біженцю, вам далі нададуть житло у комуні. Стандарти житла різняться: в одних місцях воно повністю мебльоване, в інших — лише мінімальний набір. Меблі можуть бути як новими, так і вживаними.

Іноді самотнім людям доводиться жити разом через брак житла. У кожного буде своя спальня, але кухня, ванна та туалет — спільні. Необхідно домовитись про правила, наприклад, про прибирання спільних приміщень.

Якщо ви незадоволені наданим житлом, ви можете знайти власне. Важливо переконатись, що ви зможете оплачувати оренду самостійно.

## Проживання за приватною адресою

Проживання в пункті прийому біженців є добровільним. Ви можете організувати проживання за приватною адресою за свій рахунок, поза державною системою прийому. У цьому випадку ви самі шукаєте житло та забезпечуєте себе матеріально. У такому випадку ви можете жити в будь-якому муніципалітеті Норвегії.

## Тимчасове альтернативне місце проживання в комуні (MAMOT)

<!-- TODO: confirm this is still true? -->

[29.01.24 Уряд Норвегії повідомив про припинення дії порядку тимчасового альтернативного місця розміщення](https://www.udi.no/ru/information-ukraine-and-russia/ukraine/waiting-for-a-decision/asylum-reception-centres/#link-34966:~:text=%D0%9F%D0%BE%D0%BB%D1%83%D1%87%D0%B8%D1%82%D1%8C%20%D0%BE%D1%82%D0%B2%D0%B5%D1%82%20%D0%BD%D0%B0,%D0%BE%D0%B4%D0%BD%D0%BE%D0%BC%20%D0%B8%D0%B7%20%D0%BC%D1%83%D0%BD%D0%B8%D1%86%D0%B8%D0%BF%D0%B0%D0%BB%D0%B8%D1%82%D0%B5%D1%82%D0%BE%D0%B2.).

До 15.02.24 існував особливий порядок подання заяв для українців, які бажають отримати альтернативне місце проживання замість проживання в пункті прийому біженців або в пунктах екстреного розміщення.

Цей порядок на даний час скасовано, і можливості подавати заяву про проживання у тимчасовому альтернативному місці проживання немає. Також не надаватиметься фінансова підтримка українцям, які бажають проживати за приватною адресою замість пункту прийому біженців. Ці зміни набули чинності 15.02.2024.


## Поселення для українців, які отримали тимчасовий колективний захист

### Про різницю в поселенні за допомогою держави та договірне самопоселення

Якщо ви можете самі знайти собі житло та забезпечувати себе фінансово, ви можете жити в будь-якій норвезькій комуні. Для того, щоб мати право брати участь в інтеграційній програмі, отримувати допомогу учасника програми та іншу фінансову допомогу комуни, поселення в ній має здійснюватися за угодою між комуною та державою в особі Директорату з інтеграції та культурно-етнічного розмаїття (IMDi). Це можливо через (__1__) поселення за допомогою держави або через (__2__) договірне самопоселення. Обидва варіанти докладно описані нижче.

Всім українцям, які отримали рішення про тимчасовий колективний захист, може бути запропоновано поселення за допомогою держави. Це також стосується людей, які мешкають у приватному порядку. Саме Директорат у справах інтеграції та культурно-етнічного розмаїття (IMDi) вирішує, в якому муніципалітеті вони мають бути поселені.

### Поселення за допомогою держави

- Ви можете бути поселеним за допомогою держави (в особі IMDi) в одну з комун Норвегії. Це добровільна пропозиція з боку держави.
- Процес пошуку комуни запускається після того, як вам надано колективний захист і після проведення співробітниками центрів співбесіди з вами - за умови, що ви перебуваєте в пункті прийому біженців
    - Українці, які отримали тимчасовий колективний захист і проживають у приватному порядку (поза системою прийому біженців), та бажають отримати допомогу в поселенні в муніципалітеті, повинні якнайшвидше звернутися до IMDi: [https://registration.imdi.no](https://registration.imdi.no/).
- За допомогою від держави, ви не маєте права обирати комуну
    - Ви можете висловити побажання на співбесіді в пункті прийому біженців з цього питання. Однак, якщо немає варіантів, що відповідають вашому запиту, вас поселять в комуну, в яку є місце.
    - Див. також: [Інформація про співбесіду стосовно поселення](https://udi.no/globalassets/ukrainasituasjonen-inkl-russlandinfo/ukr---informasjon-i-forkant-av-bosettingssamtalen.pdf).
- Після того, як було винесено рішення IMDi про виділення вам певної комуни, дане рішення __не може бути оскаржене__, рішення про це є остаточним та оскарженню не підлягає ([див. integreringsloven § 46, останній абзац](https://lovdata.no/lov/2020-11-06-127/§46)).
- Ви отримаєте лише одну пропозицію про місце поселення, яке може перебувати у __будь-якій частині Норвегії__.
    - Якщо ви відмовляєтеся від поселення, то ви, як правило, втрачаєте право на інтеграційну програму, і вам доведеться забезпечувати себе самостійно. Це означає, у тому числі те, що ви не можете претендувати на економічну підтримку держави.
    - У Вас залишиться право на безкоштовне навчання норвезької мови та суспільствознавства.


## Договірне самопоселення (avtalt selvbosetting)

__Договірне самопоселення це система, призначена для__

- Тих, хто не отримав розподілу на поселення в комуні від IMDi
- Тих, хто проживає в mottak, або у приватних осіб.
- Тих, хто знайшов для себе орендне житло в приватному секторі
- Тих, хто отримав колективний захист

Договірне самопоселення означає, що біженець, який не був розподілений у певну комуну за допомогою держави (IMDi), сам знаходить собі житло в комуні, що його цікавить, і погоджує це з адміністрацією комуни.

Щоб здійснити договірне самопоселення, вам необхідно звернутися до тієї комуни, де ви бажаєте проживати, і запитати про можливість укладення з комуною договору про самопоселення, а також уточнити можливості участі в інтеграційній програмі, курсів норвезької мови та отримання інших прав.

Не всі комуни йдуть на укладання договорів про самопоселення. Муніципалітет може відмовити у самостійному поселенні, якщо муніципалітет не має місць/можливостей прийняти поселення. Якщо адміністрація комуни погодиться, то їй необхідно домовитися про це з IMDi. На вас лежатиме відповідальність за пошук житла в комуні, а комуна повинна буде схвалити житло та договір про оренду до його підписання вами. Важливо, щоб ви не підписували договір про оренду до схвалення житла адміністрацією комуни.

Якщо комуна та IMDi укладуть договір про самопоселення, то у вас будуть ті самі права та обов'язки, як і в осіб, поселених за допомогою держави.

Якщо ви будете поселені в цей спосіб, у вас також буде право на участь в інтеграційній програмі та отримання інтеграційної допомоги.

Біженці, які фінансово забезпечені та мають житло, можуть оселитися за власною ініціативою, без погодження з IMDi чи муніципалітетом.

## Пошук житла в Норвегії

Єдиними перевіреними сайтами для пошуку житла в Норвегії є:

- [finn.no](https://www.finn.no/realestate/lettings/search.html) 
        
- [hybel.no](https://hybel.no/)
 
## Джерела розділу "Житло та тимчасове розміщення" :material-book-outline:
    
Офіційні сайти Норвегії

- [Bosetting (imdi.no)](https://www.imdi.no/bosetting/)   
- [Поселення сім'ї та самотніх дорослих у mottak (imdi.no)](https://www.imdi.no/bosetting/tildeling-av-kommune/bofellesskap-for-enslige-voksne-flyktninger/)
- [Поселення українців, які отримали тимчасовий колективний захист](https://udi.no/globalassets/ukrainasituasjonen-inkl-russlandinfo/ukr---bosetting-for-ukrainere-som-har-fatt-kollektiv-beskyttelse.pdf)
- [Поселення біженців, які самостійно знайшли житло (imdi.no)](https://www.imdi.no/planlegging-og-bosetting/bosettingsprosessen/selvbosetting/)
- [Приклад процесу avtalt selvbosetting в Stavanger Kommune](https://www.stavanger.kommune.no/uk-ua/sosialtjenester/flyktningtjenesten-i-stavanger/----/)
- [Приклад процесу avtalt selvbosetting в Bergen Kommune](https://www.bergen.kommune.no/innbyggerhjelpen/bolig-og-sosiale-tjenester/botilbud/kommunal-bolig/avtalt-selvbosetting-for-flyktninger)