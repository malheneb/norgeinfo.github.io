# :red_car:{ .lg .middle } Автомобілі та транспортні засоби { #forerkort-og-bil }

## Чи можу я використовувати машину з українськими номерами в Норвегії?

[Використання автомобіля з іноземними номерами (Skatteetaten)](https://www.skatteetaten.no/person/utenlandsk/informasjon-til-deg-som-er-asylsoker-fra-ukraina2/)

## Чи обов'язкова страховка автоцивільної відповідальності?

Використання на території Норвегії транспортного засобу вимагає наявності чинної в Норвегії страховки автоцивільної відповідальності. Страхування автоцивільної відповідальності є __обов'язковим__ у Норвегії.

На транспортний засіб, зареєстрований в іншій державі та що ввозиться на територію Норвегії з метою тимчасового використання, необхідно оформити поліс прикордонного страхування, якщо:

- Транспортний засіб зареєстровано в державі, що __не__ входить до системи Зеленої карти (Україна входить до системи Зеленої Карти з 1997 року), або
- Транспортний засіб __не має__ чинної Зеленої карти або іншої дійсної на території Норвегії страховки.

__У мене немає дійсної страховки на автомобіль__

Якщо у вас немає дійсної страховки на автомобіль, у вас два варіанти:

- Купити поліс прикордонного страхування (_grenseforsikring_) у митниці Норвегії, або
- <small>(рекомендований варіант)</small> Оформити страховку на автомобіль в Україні, яка дійсна в Норвегії 

Купівля _норвезької_ страховки __не__ обов'язкова, це не є вимогою для автотранспорту, зареєстрованого поза Норвегією. 

__Безкоштовна страховка (1 місяць)__

Біженці можуть отримати безкоштовну страховку терміном 1 місяць (без можливості продовження) при першому прибутті до Норвегії, для машин з українськими номерами, у норвезької митниці (Toll). Така страховка покриває лише відповідальність та не покриває збитків, завданих вашому автомобілю у разі ДТП. Після закінчення терміну вам потрібно буде оформити страховку на автомобіль, згідно з варіантами, описаними вище. 

!!! info "Більше інформації"

    - [Митна служба Норвегії (Toll). Важлива інформація для біженців з України.](https://www.toll.no/no/bedrift/nyheter-for-naeringslivet/viktig-informasjon-til-flyktninger-fra-ukraina) <small>(норвезькою)</small> 

    - [Інформація про митну страховку (Trafikkforsikringsforeningen)](https://www.tff.no/tema/grenseforsikring/) <small>(норвезькою)</small> 

> :material-book-outline: __Джерела__
> 
> Законодавство 
>
> - [Bilansvarslova §15](https://lovdata.no/lov/1961-02-03/§15)
>
> Офіційні сайти Норвегії
>
> - [Viktig informasjon til flyktninger fra Ukraina (Toll)](https://www.toll.no/no/bedrift/nyheter-for-naeringslivet/viktig-informasjon-til-flyktninger-fra-ukraina)
> - [Інформація для шукачів притулку з України (Skatteetaten)](https://www.skatteetaten.no/person/utenlandsk/ukraina/)

## Чи можу я керувати машиною в Норвегії з українськими правами водія?
    
Ви можете керувати автомобілем у Норвегії з українським посвідченням водія, якщо ви легально проживаєте в Норвегії. Це діє доти, доки Норвегія надає українцям тимчасовий колективний захист.

[Офіційні правила щодо дійсності українських прав водія викладені на сайті Управління автомобільних доріг Норвегії (Statens Vegvesen)](https://www.vegvesen.no/en/driving-licences/driving-licence-holders/driving-licences-in-norway-and-abroad/using-a-non-eueea-driving-licence-in-norway/driving-licences-from-ukraine/) <small>(англійською)</small>

__Важливо:__

- У вас має бути при собі __фізичне__ посвідчення водія. Електронні посвідчення в «Дії» недійсні для використання на території Норвегії (у Норвегії на даний момент не визнаються іноземні цифрові посвідчення водія будь-якої держави, в тому числі через відсутність загальної системи верифікації цифрових посвідчень водія).
- Власники прав водія повинні відповідати [норвезьким віковим вимогам](https://lovdata.no/forskrift/2004-01-19-298/%C2%A73-1) у відповідних класах прав водія.
- Для професійних водіїв є вимоги щодо [професійної кваліфікації водія (Yrkessjåførkompetanse)](https.www.vegvesen.no/en/driving-licences/driving-licence-holders/driving-licences-in-norway-and-abroad/using-a-non-eueea-driving-licence-in-norway/driving-licences-from-ukraine/). 

> :material-book-outline: __Джерела__
> 
> Законодавство 
>
> - [Førerkortforskriften § 8-5. Førerkort utstedt i Ukraina](https://lovdata.no/forskrift/2004-01-19-298/§8-5)
> - [Førerkortforskriften § 1-1. Førerkortplikt m.m.](https://lovdata.no/forskrift/2004-01-19-298/§1-1)
> - [Førerkortforskriften § 1-2. Anerkjennelse av utenlandske førerkort](https://lovdata.no/forskrift/2004-01-19-298/§1-2)
> - [Førerkortforskriften § 3-1. Førerkortklasser – oversikt, minstealder](https://lovdata.no/forskrift/2004-01-19-298/§3-1)
> 
> Офіційні сайти Норвегії
> 
> - [Driving licences from Ukraine (Statens vegvesen)](https://www.vegvesen.no/forerkort/har-forerkort/forerkort-i-og-utenfor-norge/bruk-av-forerkort-fra-land-utenfor-eu-eos-i-norge/)