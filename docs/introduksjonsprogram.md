# :books:{ .lg .middle } Інтродукційна (ознайомча) програма

## Що таке інтродукційна (ознайомча) програма?
 
Особи віком від 18 до 55 років, що користуються тимчасовим колективним захистом та проживають у муніципалітеті за договором з органам інтеграції IMDI, за власним бажанням, мають право на ознайомлювальну програму.

Інтродукційна (ознайомча) програма - це навчальна програма, яка може включати досвід роботи або освіту, а також вивчення норвезької мови. Учасники, що мають дітей віком до 18 років, повинні пройти курс про батьківство. Ознайомлювальна програма також може включати звичайну роботу з частковою зайнятістю, роботу з найму, профорієнтацію та курс про норвезьке суспільство. 

Учасники ознайомлювальної програми отримують грошову допомогу. Ви повинні заплатити податок із отриманої виплати, так само як люди, котрі працюють.

[Інформація про ознайомлювальну програму та вивчення мови (для тих хто отримав тимчасовий колективний захист) від Директорату з інтеграції та культурно-етнічного різноманіття (IMDI)](https://www.imdi.no/globalassets/brosjyrer-og-handboker/uk-imdi_introduksjonsprogram.pdf)

[Інформація про ознайомлювальну програму та про навчання норвезької мови для осіб, які отримали тимчасовий колективний захист.](https://www.nyinorge.no/uk/introduksjonsprogram/introduction-programme/)

__Примітка:__ _брошури IMDi буде згодом оновлено відповідно до останніх змін (див. розділ про зміни 2026 нижче)_


## Як впливає наявність власних коштів та доходів від праці на отримання грошової допомоги учасника програми інтеграції?

- Грошова допомога не зменшується за наявності власних грошових коштів.
- Грошова допомога не зменшується, якщо біженець має дохід від трудової діяльності (за умови, що ви відвідуєте інтеграційну програму в повному об'ємі).
- Грошова допомога не зменшується при отриманні аліментів на дитину чи пенсій.

Іншими словами, якщо ви берете участь в інтродукційній програмі протягом повного робочого дня, ви можете працювати у вихідні та вечорами без зменшення виплат за інтродукційною програмою. 

_Примітка_: якщо оплачувана практика **є частиною** вашої інтродукційної програми, то виплату може бути зменшено на суму вашої заробітної платні АБО погодинно (тобто відпрацювали 3 години оплачуваної практики -> з вас було вирахувано 3 години "прогулу" з інтро). Ви маєте право на те, щоб обрахунок суми зменшення був на вашу користь (див. джерела нижче)

## Зміни від 01.01.2026

Іммігранти, які працюють або мають пропозицію про роботу на 30 годин на тиждень або більше, більше не матимуть права та обов'язку починати інтродукційну програму. Однак вони зберігають право та обов'язок на навчання норвезькій мові та суспільствознавству, яке має відбуватися паралельно з роботою.

Особи в цій групі все ж таки отримують право та обов'язок на участь в ознайомчій програмі, якщо трудові відносини припиняються або пропозиція роботи скасовується протягом двох років після того, як відповідна особа була поселена в комуні.


Ця норма фактично формалізує вже існуючу практику, що наявність оплачуваної роботи в Норвегії може бути підставою для дострокового припинення інтродукційної програми (згідно опису [кінцевої мети](https://www.imdi.no/regelverk/regler-for-planlegging-og-gjennomforing-av-introduksjonsprogrammet/sluttmal-og-varighet-i-integreringsloven/) інтропрограми). Але практика розгляду таких кейсів різнилася в в комунах. 

### Порівняльна таблиця тривалості програми (до та після 01.01.2026)

| Категорія учасників | Кінцева мета (Sluttmål) | Тривалість до 01.01.2026 | Тривалість після 01.01.2026 |
| :--- | :--- | :--- | :--- |
| **З повною середньою освітою або вище** | Вища освіта | 3–6 міс. + до 6 міс. продовження | До 1 року — **без продовження** |
| | Робота | 3–6 міс. + до 6 міс. продовження | До 1 року — **без продовження** |
| | Професійна перекваліфікація | — | До 1 року — **без продовження** |
| **Без повної середньої освіти** | Робота | До 2 років + до 1 року продовження | До 2 років — **без продовження** |
| | Часткове завершення середньої освіти | До 2 років + до 1 року продовження | До 3 років + до 1 року продовження |
| | Повне отримання середньої освіти (videregående opplæring) | До 3 років + до 1 року продовження | До 4 років + до 1 року продовження |
| | Отримання професійно-технічної освіти (yrkesopplæring) | — | До 5 років — **без продовження** |
| | Завершення основної школи (grunnskole) | До 2 років + до 1 року продовження | **Скасовується** з 01.01.2026 |
| | Завершення частини основної школи | До 2 років + до 1 року продовження | **Скасовується** з 01.01.2026 |

### Приклади розрахунку тривалості програми (після 2026 року)

??? example "Приклад 1: Учасник з повною середньою освітою"
    * **Умови**: Учасник вже має повну середню освіту. Рішення прийнято 10 січня 2026 року. Початок програми — 1 лютого 2026 року.
    * **Кінцева мета**: «Робота».
    * **Результат**: Реєструється мета «Робота — особа має середню освіту (з 01.01.2026)». Це дає право на участь терміном **до 1 року**.
    * **Важливо**: Програма **не може бути продовжена**.

??? example "Приклад 2: Учасник без середньої освіти, мета — робота"
    * **Умови**: Учасник не має середньої освіти. Рішення прийнято 20 лютого 2026 року. Початок програми — 1 березня 2026 року.
    * **Кінцева мета**: «Робота».
    * **Результат**: Реєструється мета «Робота — особа не має середньої освіти (з 01.01.2026)». Це дає право на участь терміном **до 2 років**.
    * **Важливо**: Програма **не може бути продовжена**.

??? example "Приклад 3: Учасник без середньої освіти, мета — повне отримання середньої освіти"
    * **Умови**: Учасник не має середньої освіти. Рішення прийнято в червні 2025 року. Початок програми — 1 серпня 2025 року.
    * **Кінцева мета**: «Завершити повну середню освіту».
    * **Результат**: Хоча програма почалася у 2025 році, нова мета діє заднім числом (з 01.01.2025). Це дає термін **до 4 років**.
    * **Продовження**: За потреби муніципалітет може надати продовження терміном **до 1 року**.
_Джерело - [посібник користувача реєстра IMDi](https://imdi.infocaption.com/199.guide?nodeID=65)_


Також планується розширення вікових меж для інтродукційної програми до 60 років(дата не визначена). Детальніше про зміни можна прочитати на [сайті IMDI](https://www.imdi.no/aktuelt/nyheter/endringer-i-integreringsregelverket/).

Якщо ви бажаєте дізнатися детальніше про юридичний контекст до інтродукційної програми, то ви можете переглянути [юридичний посібник до закону про інтеграцію, розділ 6А (норвезькою)](https://www.imdi.no/regelverk/integreringsloven/veileder-til-integreringsloven/8.-midlertidige-regler-for-personer-som-har-fatt-oppholdstillatelse-etter-utlendingsloven--34). Інформація про тривалість програми описується під пунктом _8.5.9 Varighet og sluttmål for introduksjonsprogram_. 

> :material-book-outline: __Джерела__
>
> Законодавство
>
> - [Integreringslovens § 23](https://lovdata.no/lov/2020-11-06-127/§23)
> 
> Офіційні сайти Норвегії
> 
> - [Juridisk veileder til integreringsloven](https://www.imdi.no/regelverk/integreringsloven/veileder-til-integreringsloven/6.-introduksjonsprogram#6095)
>
> Анонсовані зміни 01.01.2026
>
> - [Informasjon om endringer i integreringsregelverket](https://www.imdi.no/aktuelt/nyheter/endringer-i-integreringsregelverket)

## Розрахунок суми щомісячної допомоги учасника інтродукційної програми { #stonad }

Розрахунок грошової допомоги учасника програми інтеграції проводиться за формулою на основі двократного розміру т.зв. базової соціальної одиниці __G__ (grunnbeløpet). C 01.05.2025 одиниця (__G__) становить [130 160 норвезьких крон](https://www.nav.no/grunnbelopet). Грошова допомога за інтеграційною програмою оподатковується податком на прибуток.

Нагадуємо, що участь в інтропрограмі мають право особи від 18 до 55 років (див. пункт 1).

!!! info inline end "Нововведення від 01.07.2024"
Одружені пари або співмешканці (неодружена пара), що не мають дітей та де *обоє членів* приймають участь в інтродукційній програмі (є отримувачами грошової допомоги учасника) отримують 5/6 від суми грошової допомоги. Зменшення відбувається на додаток до основних викладених тут правил обрахунку.

<!-- TODO: informasjonen oppdateres årlig -->

- __Допомога на місяць на дорослу людину__ становить 1/12 частину річної виплати, тобто (2 х 130 160) / 12 = 21 693 норвезьку крону.

- __Допомога на день__: 1/30 частину від допомоги на місяц, тобто 21 693 / 30 = 723 норвезьких крон.

- __Допомога за годину__ становить 1/1850 частину від суми за рік, тобто (2 х 130 160) / 1850 = 141 норвезькі крони.

- __Люди до 25 років, які не живуть з батьками__ отримують 2/3 від суми допомоги на дорослу людину, тобто 14462 норвезькі крони.

- __Люди до 25 років, які  живуть з батьками__, отримуют 1/3 від суми допомоги на дорослу людину, тобто 7231 норвезьку крону.

> :material-book-outline: __Джерела__
>
> Законодавство
> 
> - [Integreringsloven § 20](https://lovdata.no/lov/2020-11-06-127/§20)
> - [Juridisk veileder til integreringsloven](https://www.imdi.no/regelverk/integreringsloven/veileder-til-integreringsloven/6.-introduksjonsprogram#6095)
> - [Endringer i integreringsloven, folketrygdloven og tannhelsetjenesteloven (innstramminger)](https://www.stortinget.no/no/Saker-og-publikasjoner/Saker/Sak/?p=98921)
> 
> Офіційні сайти Норвегії
> 
> - [Grunnbeløpet i folketrygden (NAV)](https://www.nav.no/grunnbelopet)
