[TOC]
   
## Запитання та відповіді: Колективний захист українців у Норвегії { #om-kollektiv-beskyttelse }

??? question "Що таке колективний захист?"

    Тимчасовий колективний захист – це тимчасовий дозвіл на проживання в Норвегії, терміном на один рік, який надає громадянам України та членам їхніх сімей права, які мають резиденти Норвегії, наприклад, право на тимчасове проживання, доступ до соціальних послуг, доступ до ринку праці та житла, здобуття освіти та медичної допомоги, а також можливість участі в [:octicons-arrow-right-24: інтродукційній (ознайомчій) програмі](introduksjonsprogram.md).

    Залежно від ситуації в Україні тимчасовий дозвіл на проживання за колективним захистом може бути продовжено на один рік, і загалом до п'яти років, рахуючи від дати, коли вперше було отримано тимчасовий дозвіл на проживання.

    Колективний захист не є підставою для отримання [:octicons-arrow-right-24: дозволу на постійне проживання (ПМП)](permanent-oppholdstillatelse.md). Закон дозволяє надання тимчасового дозволу, який може стати підставою для ПМП після закінчення терміну дії колективного захисту. Однак рішення, чи буде застосовано це положення закону, приймає уряд.

??? question "Хто має право на колективний захист? На кого не поширюється колективний захист?"

    - [Хто має право на колективний захист?](https://udi.no/uk/information-ukraine-and-russia/ukraine/apply-for-protection/i-am-in-norway-applying-from-norway/#link-34934)


    - [На кого не поширюється колективний захист?](https://www.udi.no/uk/information-ukraine-and-russia/ukraine/apply-for-protection/i-am-in-norway-applying-from-norway/#link-34935)

??? question "Чи можу я отримати колективний захист, якщо я маю дозвіл на проживання в іншій європейській країні?"

    Ви не можете отримати колективний захист, якщо ви, серед іншого:
    
    - мали/маєте дозвіл на проживання в іншій європейській країні на момент 24 лютого 2022 року.
    - виїхали з України по роботі чи навчанню (мали/маєте дозвіл на проживання по роботі чи навчанню) на момент 24 лютого 2022 року, або незадовго до 24 лютого 2022 року (навіть якщо ви виїхали менш ніж за 90 днів до 24 лютого 2022 року)
    - не підпадаєте під інші умови отримання колективного захисту (див. посилання нижче)
    
    [На сайті Директорату у справах іноземців можна ознайомитись з повною інформацією, на кого не поширюється колективний захист](https://udi.no/uk/information-ukraine-and-russia/ukraine/apply-for-protection/i-am-in-norway-applying-from-norway/#link-34935).

    Тимчасовий захист, отриманий в європейській країні після початку війни, **НЕ Є КРИТЕРІЄМ** для отримання або відмови в колективному захисті - [джерело: п. 4.2 за посиланням.](https://www.udiregelverk.no/rettskilder/udi-retningslinjer/udi-2022-004/#4.2.4.2._Personer_med_kollektiv_be)
    
    Якщо ви не маєте права на отримання колективного захисту, ваша заява буде розглядатися як [:octicons-arrow-right-24: заява про притулок (індивідуальний захист)](individuell-beskyttelse.md).
  
    Якщо ви подаєте заяву про отримання захисту в Норвегії і належите до числа тих, [хто може отримати колективний захист](https://udi.no/uk/information-ukraine-and-russia/ukraine/apply-for-protection/i-am-in-norway-applying-from-norway/#link-34934), то UDI розгляне вашу заяву про отримання колективного захисту.

??? question "Повторне отримання колективного захисту в Норвегії"

    [З 01.07.24 Норвегія більше не надає колективний захист повторно](https://www.udi.no/uk/information-ukraine-and-russia/ukraine/i-have-received-an-answer-to-my-application/my-application-for-collective-protection-has-been-granted/#link-34988), навіть за умови виконання критеріїв. Відповідно, якщо Ви раніше отримали захист у Норвегії, і він був відкликаний або не продовжений - критерії, описані нижче, до вас не застосовуються, і ваша заява буде розглянута [:octicons-arrow-right-24: як заява про надання притулку (індивідуальний захист)](individuell-beskyttelse.md)

??? question "Чи можу я залишитися в Норвегії, коли війна закінчиться?"

    Колективний захист не є підставою для отримання [:octicons-arrow-right-24: дозволу на постійне проживання (ПМП)](permanent-oppholdstillatelse.md). Закон дозволяє надання тимчасового дозволу, який може стати підставою для ПМП після закінчення терміну дії колективного захисту. Однак рішення, чи буде застосовано це положення закону, приймає уряд.

    Поки ви маєте колективний захист в Норвегії, ви можете подати заяву на будь-який інший тип дозволу на проживання, якщо ви відповідаєте вимогам до його надання. [Інформацію можна знайти на сайті UDI](https://www.udi.no/en/want-to-apply/?c=ukr).

??? question "Колективний захист для дітей та підлітків без батьків"

    Несупроводжувані неповнолітні прохачі захисту (_enslige mindreårige asylsøkere_) — це діти та молоді люди до 18 років, які прибули до Норвегії без супроводу батьків і звернулися за захистом.

    Несупроводжувані неповнолітні можуть отримати колективний захист нарівні з дорослими.

    __Подача заяви про отримання колективного захисту для несупроводжуваних неповнолітніх__

    Після прибуття до Норвегії слід звернутися до поліції за місцем прибуття (в аеропорту, в місті), яка допоможе з транспортом до місця реєстрації неповнолітніх та подальшою реєстрацією.

    __Норвезький представник__

    Згідно із законом Норвегії кожному несупроводжуваному неповнолітньому прохачеві захисту призначають представника (опікуна, норв. _representant for enslig mindreårig asylsøker_). Представник є юридичною особою, що замінює батьків. Головне завдання представника – відстежувати дотримання прав неповнолітнього. До завдань представника в тому числі входить:

    - Зв'язок з державними органами Норвегії
    - Діалог з тими, хто здійснює опіку, та будь-які подальші дії з боку інших організацій, таких як, наприклад, служба захисту дітей та поліція.
    - Забезпечити неповнолітньому належний догляд, медичне обслуговування та шкільну освіту.
    - Забезпечити, що всі прийняті рішення відповідають інтересам дитини, і в разі потреби оскаржити рішення від імені дитини

    Представник має право приймати за неповнолітнього рішення так само, якби неповнолітній був би в Норвегії разом зі своїми батьками.

    __Поселення__

    [Інформацію про поселення несупроводжуваних неповнолітніх можна знайти на сайті Директорату з питань інтеграції та культурно-етнічного розмаїття (_Integrerings- og mangfoldsdirektoratet – IMDi_)](https://www.imdi.no/bosetting/slik-bosettes-flyktninger/enslige-mindrearige/).


    __Джерела__ :material-book-outline:
    
    Офіційні сайти
     
    - [Неповнолітні шукачі притулку з України без супроводу батьків (UDI)](https://udi.no/uk/information-ukraine-and-russia/situation-in-ukraine/stay-in-norway/unaccompanied-minor-asylum-seekers-from-ukraine/)
    - [Representanter for enslige mindreårige asylsøkere (UDI)](https://udi.no/word-definitions/representatives-for-unaccompanied-minor-asylum-seekers/)
    - [Flyktninger og asylsøkere: Enslige mindreårige asylsøkere (Statsforvalteren)](https://www.statsforvalteren.no/nb/portal/Folk-og-samfunn/flyktninger-og-asylsokere/)
    - [Informasjon til deg som har fått oppnevnt representant (Statsforvalteren)](https://www.statsforvalteren.no/ostfold-buskerud-oslo-og-akershus/vergemal/vergemal-for-barn/representantordningen/informasjon-til-deg-som-har-fatt-oppnevnt-representant/)
    - [Bosetting av enslige mindreårige flyktninger (IMDi)](https://www.imdi.no/bosetting/slik-bosettes-flyktninger/enslige-mindrearige/)

??? question "Джерела розділу "Колективний захист українців у Норвегії" :material-book-outline:"
    
    Законодавство
     
    - [Utlendingsloven § 34. Kollektiv beskyttelse i en massefluktsituasjon]
    - [Utlendingsforskriften § 7-5a. Midlertidig kollektiv beskyttelse for personer fordrevet fra Ukraina](https://lovdata.no/forskrift/2009-10-15-1286/§7-5a)
    - [UDI 2022-004 Midlertidig kollektiv beskyttelse til personer fordrevet fra Ukraina]
    
    Офіційні сайти
    
    - [Бажаєте подати заявy на отримання захисту (UDI)](https://udi.no/uk/information-ukraine-and-russia/situation-in-ukraine/stay-in-norway/protection-asylum-in-norway/want-to-apply-rights-and-obligations/)
    - [Що означає те, що колективний захист не дає підстав для отримання дозволу на постійне проживання?]
    - [Що станеться якщо я хочу приїхати до Норвегії, але вже подав заявку про отримання захисту або маю дозвіл на проживання в іншій європейській країні? (UDI)](https://www.udi.no/uk/information-ukraine-and-russia/ukraine/apply-for-protection/travel-to-norway-applying-from-outside-norway/#link-34948)

## Подача заяви про отримання колективного захисту { #registrering }

??? question "Я громадянин України. Як я можу легально в'їхати до Норвегії?"

    Біометричний закордонний паспорт для перетину норвезького кордону не потрібен, якщо мета – подання заяви про колективний захист.

    Однак на шляху до Норвегії, як правило, потрібно мати діючий біометричний закордонний паспорт. Біометричний закордонний паспорт дає безперешкодне пересування всередині ЄС та ЄЕЗ без візи (за умови, що ви не перевищили термін дозволеного перебування, максимум 90 днів протягом 180 днів).

    Якщо у вас немає діючого біометричного закордонного паспорта, у вас можуть виникнути проблеми на шляху до Норвегії, а також практичні проблеми та незручності всередині Норвегії, такі як відкриття повноцінного банківського рахунку та використання електронних державних послуг. З цих причин рекомендується мати біометричний закордонний паспорт.

    [Дивіться також інформацію про в'їзд до Норвегії на сайті Директорату у справах іноземців (UDI)](https://www.udi.no/uk/information-ukraine-and-russia/ukraine/apply-for-protection/travel-to-norway-applying-from-outside-norway/).


??? question "У мене немає житла, і я хочу подати заявку на колективний захист"

    З 1 січня 2024 року __всі__ громадяни України, які хочуть подавати заявку на отримання колективного захисту в Норвегії та __потребують місця для проживання__, повинні зареєструвати свою заявку про захист в Національному центрі реєстрації. Він розташований у муніципалітеті Роде (Råde), приблизно за 116 кілометрів на північ від аеропорту Осло в Гардермоені. Ви повинні самі туди поїхати та оплатити вашу поїздку. Вам потрібно буде звернутися до поліції в Національному центрі реєстрації, яка надасть вам допомогу. __Центр працює цілодобово__.

    !!! note ""
        
        :material-map-marker: __Адреса__: Mosseveien 58, 1640 Råde [(Переглянути на мапі)](https://www.google.com/maps/dir//Nasjonalt+ankomstsenter+R%C3%A5de,+Mosseveien+58,+1640+R%C3%A5de/@59.3576031,10.770232,12z/data=!4m8!4m7!1m0!1m5!1m1!1s0x4646ab1b1efd56eb:0x39588a797b28d652!2m2!1d10.8408566!2d59.3578675)

        :material-airplane-landing: __Найближчий аеропорт__: аеропорт Осло (Гардермоен/Gardemoen).

        :material-car: __Найближчий перетин кордону__: автострада E6 в м. Свінесюнн (Швеція)/ Svinesund

    __Реєстрація заявки про захист__

    Національний центр реєстрації є визначеним місцем, де вашу заявку про захист буде зареєстровано та відправлено для розгляду до Директорату у справах іноземців (UDI). Національний центр реєстрації є також __єдиним__ місцем, яке пропонує вам проживання під час реєстрації.

    Біженцям з України, які приїхали до інших місць у Норвегії не буде запропоновано розміщення чи транспортування до Національного центру реєстрації. Проживання в готелях або інших подібних місцях більше не організовується для осіб, які вирішують не їхати в Національний центр реєстрації.

    __Винятки__

    Існують деякі винятки:

    - Якщо вам ще не виповнилося 18 років і ви прибули до Норвегії самі
    (неповнолітні без супроводу).
    - Якщо ви перебуваєте в особливо вразливій ситуації.
    - Якщо є загроза вашому життю та здоров'ю.

    Якщо щось із цього стосується вас, поліція організує ваше транспортування до Національного центру реєстрації.

    __Пропозиція проживання у притулках для біженців__

    Після того, як ви зареєструвались в Національному центрі реєстрації, і на період розгляду вашої заявки про захист, в разі потреби місця для проживання, вам буде запропоновано місце в притулку для біженців (_asylmottak_) в іншій частині країни. Вас повідомлять про місце та час поїздки. Поїздку до притулку для біженців організовує та оплачує центр реєстрації.

    __Дивіться також__:

    - [Інформація для громадян України, які прибувають до Норвегії, щодо реєстрації в поліції для подання заяви про колективний захист (politiet.no)](https://www.politiet.no/tjenester/opphold-i-norge-og-asyl/ukraina/ukrainsk/slik-soker-ukrainske-borgere-kollektiv-beskyttelse-i-norge/)

    - [Я в Норвегії / подати заявку з Норвегії (UDI)](https://www.udi.no/uk/information-ukraine-and-russia/ukraine/apply-for-protection/i-am-in-norway-applying-from-norway/)

??? question "У мене є житло. Приватне проживання до і після реєстрації"

    Якщо ви проживаєте і надалі будете проживати приватно, та ви відповідаєте вимогам тимчасового колективного захисту в Норвегії, ви __могли__ зареєструвати вашу заявку на отримання захисту в шістьох різних пунктах реєстрації по всій Норвегії. Починаючи з 15.07.2024 ви можете зареєструватись виключно в Råde або [центрі реєстрації Gardermoen](https://kart.1881.no/ullensaker/2060-gardermoen/roald-amundsens-veg-1) (цей пункт займається реєстрацією виключно тих, хто не має потреби у житлі.)

    Актуальна інформація викладена [сайті Поліції Норвегії](https://www.politiet.no/tjenester/opphold-i-norge-og-asyl/ukraina/ukrainsk/slik-soker-ukrainske-borgere-kollektiv-beskyttelse-i-norge/)

    Якщо пізніше ви захочете отримати місце в притулку для біженців, ви повинні спочатку поїхати до національного центру реєстрації.

    __Дивіться також__:

    - [Як відбувається реєстрація, та що робити після проходження реєстрації (politiet.no)](https://www.politiet.no/tjenester/opphold-i-norge-og-asyl/ukraina/ukrainsk/sporsmal-og-svar/)


??? question "Документи, що видаються Норвегією за колективним захистом"
    
    {% include-markdown "dokumenter.md" %}
    
    
??? question "Джерела розділу "Подача заяви про отримання колективного захисту" :material-book-outline:"
    
    Інструкції
    
    - [GI-23/2023 – instruks om tolkningen av utlendingsloven § 95 – tilbud om innkvartering til asylsøkere mv.](https://www.regjeringen.no/no/dokumenter/gi-232023-instruks-om-tolkningen-av-utlendingsloven-95-tilbud-om-innkvartering-til-asylsokere-mv/id3018117/)
     
    Офіційні сайти
     
    - [Притулок для біженців (UDI)](https://www.udi.no/uk/information-ukraine-and-russia/ukraine/waiting-for-a-decision/asylum-reception-centres/)
    [Я в Норвегії / подати заявку з Норвегії (UDI)](https://www.udi.no/uk/information-ukraine-and-russia/ukraine/apply-for-protection/i-am-in-norway-applying-from-norway/)
    - [Slik søker ukrainske borgere kollektiv beskyttelse i Norge (Politiet)](https://www.politiet.no/tjenester/opphold-i-norge-og-asyl/ukraina/slik-soker-ukrainske-borgere-kollektiv-beskyttelse-i-norge)
    - [Питання та відповіді. Як відбувається реєстрація, та що робити після проходження реєстрації (Politiet)](https://www.politiet.no/tjenester/opphold-i-norge-og-asyl/ukraina/ukrainsk/sporsmal-og-svar/)


<!-- TO DO: CHECK THE ROUTES -->
## Як доїхати до Національного центру реєстрації? { #transport-til-rade }
__Виберіть пункт відправлення__ :material-arrow-down-circle-outline:

??? question "Аеропорт Gardemoen"

    :fontawesome-solid-bus-simple: __Автобус Flybussen FB12__ (компанії-перевізника __Vy__)

    Це прямий автобус до Råde без пересадок.

    - __Номер автобуса__: FB12 Flybussen
    - __Ціна__: Від 355 NOK за дорослого
    - __Квитки та розклад__: Cайт [https://www.vybuss.no/](https://www.vybuss.no/). Квиток можна також придбати з додатковою націнкою у водія при посадці в автобус. Ціна може залежати від обраного дня та часу.
    - __Платформа__: 14 у зоні прибуття.
    - __Потрібно вийти на зупинці__: [Jonsten E6](https://www.google.com/maps/place/Jonsten+E6/@59.3572459,10.8415034,16.71z/data=!4m6!3m5!1s0x4646ab1b51260cb1:0xae5edd8f41f128db!8m2!3d59.356261!4d10.8436359!16s%2Fg%2F11hcd_gx3f?entry=ttu) (202 м від центру реєстрації Råde)
    
    В автобусному терміналі Осло (Oslo bussterminal) вам потрібно [зробити пересадку на (платний) транспорт у бік реєстраційного центру Råde](#oslo).


    :material-train: __Потяг до залізничного вокзалу Осло (Oslo S)__
    
    Від аеропорту Gardemoen ходять два типи поїздів:

    - звичайні (компанії Vy): _RE10_ Asker/Drammen, _R11_ Skien або _R12_ Kongsberg
    - експрес (компанії Flytoget)
    
    Експрес-поїзди Flytoget дорожчі, тому рекомендується їхати звичайним.

    - __Номер потяга__: _RE10_ Asker/Drammen, _R11_ Skien або _R12_ Kongsberg
    - __Ціна__: від 118 норвезьких крон (дорослий квиток). Ціна може залежати від обраного дня та часу.
    - __Квитки та розклад__: Сайт [https://www.vy.no](https://www.vy.no/). Придбати квиток можна також на станції (через каси або квиткові автомати). Купувати квитки в потязі не рекомендується. При покупці квитків станцію відправлення потрібно вказати _Oslo lufthavn (Gardemoen)_ та станцію прибуття _Oslo S_.
    - __Платформа__: див. табло відправлень на вокзалі, зазвичай платформа номер 4.
    - __Час у дорозі__: Приблизно 23 хвилини.
    - __Потрібно вийти на станції__: _Oslo S_ (залізничний вокзал Oslo S)

    Після прибуття в Oslo S, вам потрібно [зробити пересадку на (платний) транспорт у бік реєстраційного центру Råde](#oslo).

??? question "Місто Oslo <i id='oslo'></i>"

    :material-arrow-decision: __Пересадка із залізничного вокзалу Oslo S до автобусного терміналу Oslo Bussterminal__

    Автобусний термінал Oslo Bussterminal знаходиться в кроковій доступності від залізничного вокзалу Oslo S [(див. карту)](https://www.google.com/maps/dir/Oslo+S,+Jernbanetorget,+Oslo/Oslo+bussterminal,+Schweigaards+gate,+Oslo/@59.9113688,10.7511434,16.71z/data=!4m14!4m13!1m5!1m1!1s0x46416e8a1c253d39:0xe77bcdda7048ef3b!2m2!1d10.7506017!2d59.9108989!1m5!1m1!1s0x46416f45ee701d23:0xb55d0dfcebf2d657!2m2!1d10.757078!2d59.9117567!3e2?entry=ttu).

    :fontawesome-solid-bus-simple: __Експрес-автобус VY6__ (компанії-перевізника Vy) <small>рекомендований</small>

    Цей варіант є рекомендованим, оскільки це автобус, який зупиняється в безпосередній близькості від реєстраційного центру Råde (202 метри від центру).
    
     - __Номер автобуса__: VY6
     - __Ціна__: Від 125 норвезьких крон і вище (дорослий квиток). Ціна може залежати від обраного дня та часу.
     - __Квитки та розклад__: Сайт [https://www.vybuss.no/](https://www.vybuss.no/). Квиток можна також придбати з додатковою націнкою у водія при посадці в автобус. Ціна може залежати від обраного дня та часу.
    - __Платформа__: див. табло відправлень у будівлі терміналу.
    - __Час у дорозі__: Приблизно 55 хвилин.
    - __Потрібно вийти на зупинці__: [Jonsten E6](https://www.google.com/maps/place/Jonsten+E6/@59.3572459,10.8415034,16.71z/data=!4m6!3m5!1s0x4646ab1b51260cb1:0xae5edd8f41f128db!8m2!3d59.356261!4d10.8436359!16s%2Fg%2F11hcd_gx3f?entry=ttu) (202 метри від центру реєстрації)

    :material-train: __Потягом від залізничного вокзалу Oslo S__
    
    __Не рекомендується__. Потяг RE20 зупиняється на зупинці Råde stasjon, на відстані _3 км_ до реєстраційного центру. Частину відстані можна проїхати автобусом 633 (Østfold kollektivtrafikk), але це не дуже зручно, див. планувальник поїздок (не забудьте змінити дату та час) [Entur](https://entur.no/reiseresultater?transportModes=rail%2Ctram%2Cbus%2Ccoach%2Cwater%2Ccar_ferry%2Cmetro%2Cflytog%2Cflybuss&date=1708916438867&tripMode=oneway&walkSpeed=1.3&minimumTransferTime=120&timepickerMode=departAfter&startId=NSR%3AStopPlace%3A58800&startLabel=R%C3%A5de+stasjon&startLat=59.347331&startLon=10.866508&stopId=89801883&stopLabel=Mosseveien+58&stopLat=59.35741085741479&stopLon=10.840745686715382). 

    - __Номер потяга__: RE20 Halden / Göteborgs central
    - __Ціна__: 220 норвезьких крон (дорослий квиток)
    - __Квитки та розклад__: Сайт [https://www.vy.no](https://www.vy.no/). Придбати квиток можна також на станції (через каси або квиткові автомати). Купувати квитки в потязі не рекомендується. При покупці квитків станцію відправлення потрібно вказати Oslo S та станцію прибуття Råde stasjon.
    - __Платформа__: див. табло відправлень на вокзалі.
    - __Час у дорозі__: Приблизно 44 хвилини.
    - __Потрібно вийти на зупинці__: Råde stasjon
    
??? question "Аеропорт Torp Sandefjord"
    
    З аеропорту Torp до Råde шлях складний, довгий і дорожчий, з пересадкою в місті Осло.

    :fontawesome-solid-bus-simple:  __Автобус Torpexpress до Осло__

    Експрес-автобус від Torp до автобусного терміналу Oslo Bussterminal. Автобус відправляється через 45 хвилин після прильоту літака в аеропорт, див. розклад за посиланням нижче.
    
    - __Назва автобуса__: Torpexpress
    - __Ціна__: 390 норвезьких крон (дорослий квиток).
     - __Квитки та розклад__: Сайт [https://www.torpekspressen.no/](https://www.torpekspressen.no/). Квитки у водія продаються тільки за наявності вільних місць.
    - __Час у дорозі__: Приблизно 1 година 35 хвилин.
    - __Вийти на зупинці__: Oslo bussterminal
 
    Після прибуття в Oslo bussterminal, вам потрібно [зробити пересадку на (платний) транспорт у бік реєстраційного центру Råde](#oslo).

    :material-train: __Потяг до залізничного вокзалу Осло (Oslo S)__

    Залізнична станція Torp stasjon знаходиться за кілька кілометрів від аеропорту Torp Sandefjord.

    Від аеропорту Torp ходить платний автобус-шатл до найближчої залізничної станції Torp, час у дорозі всього 4 хвилини. Далі пересадка на потяг до Oslo S.

     - __Номер потяга__: RE11 Eidsvoll
    - __Ціна__: 220 норвезьких крон (дорослий квиток)
    - __Квитки та розклад__: Комбінований квиток на шатл і на потяг на дорослого коштує 364 норвезьких крон, і придбати його можна на сайті [https://www.vy.no](https://www.vy.no/). При покупці квитків станцію відправлення потрібно вказати _Sandefjord lufthavn Torp_ та станцію прибуття _Oslo S_.
    - __Платформа__: див. табло відправлень на вокзалі.
    - __Час у дорозі__: Приблизно 1 година 40 хвилин.
    - __Потрібно вийти на зупинці__: Oslo S