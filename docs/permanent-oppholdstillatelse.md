---
hide:
  - toc
---

# :material-passport:{ .lg .middle} Дозвіл на постійне проживання (ПМП)

__Чи дає колективний захист право на отримання дозволу на постійне проживання?__

Колективний захист у Норвегії протягом перших п'яти років [не є підставою для отримання дозволу на постійне проживання](https://udi.no/uk/information-ukraine-and-russia/situation-in-ukraine/stay-in-norway/frequently-asked-questions-and-answers/what-does-it-mean-that-collective-protection-does-not-form-the-basis-for-permanent-residence/#link-30197). Іншими словами, дозвіл на _тимчасове_ перебування (midlertidig oppholdstillatelse) за колективним захистом не дає права на отримання дозволу на _постійне_ проживання в Норвегії. 

Для отримання дозволу на постійне проживання (permanent oppholdstillatelse) необхідно мати той вид дозволу на _тимчасове_ перебування, який дає згодом (через 3 або 5 років залежно від типу дозволу) право на подання заявки на дозвіл на постійне проживання. Таким може бути, наприклад, «віза спеціаліста» (робоча віза) або по возз'єднанню сім'ї з тим, хто має робочу візу, дозвіл на постійне проживання або норвезьке громадянство.

Однак, після [п'яти років](https://lovdata.no/dokument/LTI/lov/2024-11-29-71) за колективним захистом, вам може бути надано дозвіл на тимчасове перебування в країні, який потім дає підставу для отримання дозволу на постійне проживання (закон про 5 років [набув чинності](https://lovdata.no/dokument/LTI/forskrift/2024-11-29-2891) від 01.01.2025). Через 3 роки з тимчасовим дозволом, що дає підставу для дозволу на постійне проживання, ви можете подати заявку на отримання дозволу на постійне проживання, якщо ви задовольняєте всім вимогам. Це означає, що мине загалом 8 років, перш ніж ви зможете подати заяву на отримання дозволу на постійне проживання.

Іншими словами, у разі, якщо дозвіл на тимчасове перебування за колективним захистом продовжують на термін понад 5 років, то вам можуть видати дозвіл на тимчасове перебування незалежно від роботи, шлюбу, навчання, яке надалі є підставою для подальшого отримання дозволу на постійне проживання.

У результаті виходить 5 років колективного захисту + 3 роки дозволу на тимчасове перебування, що дає право на дозвіл на постійне проживання = 8 років. Тільки після цього – подання заявки на отримання дозволу на постійне проживання. 

__Перехід на інший тип дозволу на перебування__ 

З колективного захисту можна перейти на інші типи дозволу на перебування, наприклад, віза спеціаліста, не чекаючи закінчення терміну дії колективного захисту. Іншими словами, після отримання колективного захисту, ви можете подати заявку на отримання інших видів дозволів на перебування.

__Див. також інформацію від UDI__: 

- Види дозволів на проживання в Норвегії: [Want to apply](https://udi.no/en/want-to-apply/?c=ukr)
- Види дозволів на проживання, що є підставою для отримання дозволів на постійне проживання: [Residence permits forming the basis for a permanent residence permit](https://udi.no/en/word-definitions/residence-permits-forming-the-basis-for-a-permanent-residence-permit/)
- Розрахунок терміну перебування для дозволів на постійне проживання: [Calculating the residence period for permanent residence permits](https://udi.no/en/word-definitions/calculating-the-residence-period-for-permanent-residence-permits/)

> :material-book-outline: __Джерела__
>
> Законодавство
> 
> - [Utlendingsloven § 34. Kollektiv beskyttelse i en massefluktsituasjon]
> - [Utlendingsloven § 62. Permanent oppholdstillatelse]
> - [Lov om endringer i utlendingsloven (forlengelse av antall år det kan gis kollektiv beskyttelse)](https://lovdata.no/dokument/NL/lov/2024-11-29-71)
> 
> Офіційні сайти Норвегії
> 
> - [Що означає те, що колективний захист не дає підстав для отримання дозволу на постійне проживання? (UDI)](https://udi.no/uk/information-ukraine-and-russia/situation-in-ukraine/stay-in-norway/frequently-asked-questions-and-answers/what-does-it-mean-that-collective-protection-does-not-form-the-basis-for-permanent-residence/#link-30197)