__Свідоцтво прохача притулку ("Жовта карта")__

![Asylsokerbevis](assets/asylsokerbevis.png){: style="width:300px", align=left }

Після подання заяви про захист у Норвегії, ви отримуєте картку, що підтверджує, що ви є прохачем захисту (норв. [_Registreringsbevis for asylsøker_](https://www.udi.no/ord-og-begreper/asylsokerbevis/)). Свідоцтво не є посвідченням особи і не дає права на роботу в Норвегії. Свідоцтво документує ваше право на перебування в Норвегії на час розгляду заяви про захист.

__Карта резидента Норвегії ("синя карта")__

![Oppholdskort](assets/oppholdskort.jpg){: style="width:300px", align=left }

Карта резидента Норвегії (норв. [_oppholdskort_](https://www.udi.no/ord-og-begreper/oppholdskort/)) документує, що у вас є дозвіл на проживання в Норвегії. Ви отримуєте картку через певний час після отримання колективного захисту.

Карта резидента не є посвідченням особи, а йде у зв'язці із закордонним паспортом як доповнення до нього. Якщо ви збираєтеся виїхати з Норвегії, у вас має бути на руках
[дійсний закордонний паспорт та карта резидента](https://www.udi.no/viktige-meldinger/har-du-planlagt-a-reise-til-utlandet/).

__Рішення IMDI про визначення в комуну__

![Vedtak om bosettingskommune](assets/vedtak-om-bosettingskommune.jpg){: style="width:300px", align=left }

Цей лист інформує вас про те, що IMDi (Директорат з інтеграції та культурно-етнічного розмаїття) ухвалив рішення про закріплення вас за певною комуною. Це рішення не може бути оскаржене, рішення про це є остаточним і оскарженню не підлягає. Відмова від комуни може означати, що ви можете втратити право на інтродукційну програму (для тих, хто між 18 та 55 роками).

__Ідентифікаційний номер__

Первинним ід. номером, який отримує прохач притулку, є DUF-nummer. Ви можете знайти його на своїй жовтій картці і він служить для вашої ідентифікації для UDI та поліції. Ніхто інший не зацікавлений у вашому DUF-номері. Тимчасовим податковим кодом є ваш D-nummer.

З отриманням дозволу на проживання (що відповідає отриманню колективного захисту), ви отримуєте персональний податковий номер (fødselsnummer, FNR). Докладніше про Д-номер та Ф-номер [читайте на сайті Skattetaten](https://www.skatteetaten.no/person/utenlandsk/informasjon-til-deg-som-er-asylsoker-fra-ukraina2/).